# Leopardi

## Fase giovanile
Durante queste fasi evolve anche il pensiero di Leopardi, dalla <u>teoria del piacere</u>[^1] si passa per un pessimismo storico per arrivare ad un pessimismo cosmico. A livello di produzione abbiamo i "*piccoli Idilli*", la fase di **silenzio poetico**, con le *operette morali*, per poi passare ai *grandi idilli* durante il pessimismo cosmico. 

1. **Dell'erudizione**

2. **Dall'erudizione al bello**

3. **Dal bello al vero**
<br>
Si segnala infine la fase conclusiva della sua produzione, caratterizzata dal *ciclo di Aspasia*. 

# Naturalismo e Verismo
Le due correnti presentano molteplici punti in comune ma anche differenze. Si veda la tabella seguente.

| Naturalismo                                                                                                                                     | Verismo                                                                                                                                                                   |
| ----------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------- |
| Francia - Zola                                                                                                                                  | Italia - Verga                                                                                                                                                            |
| **Sviluppo** industriale                                                                                                                        | **Arretratezza** industriale                                                                                                                                              |
| Rappresentato l'**ambiente urbano e operaio**                                                                                                   | Rappresentato l'ambiente rurale del Sud Italia                                                                                                                            |
| <u>Metodo comune: scientifico</u> -> Si prende in esame l'influsso dell'**ereditarietà**, dell'**ambiente sociale**, e del **contesto storico** | <u>Metodo comune: scientifico</u> -> Si prende in esame l'influsso dell'**ereditarietà**, dell'**ambiente sociale**, e del **contesto storico**                           |
| Tecnica: **impersonalità imperfetta**, che si deve legare allo scopo della letteratura                                                          | Tecnica: **impersonalità perfetta**, che si deve legare allo scopo della letteratura                                                                                      |
| Scopo: contribuire al **miglioramento della società**                                                                                           | Scopo: visto che non vi è nessuna possibilità di miglioramento della società, ci si deve astenere dal giudizio, **per favorire una rappresentazione oggettiva del reale** |

## Verga
Il **pensiero e la poetica** di Verga si sviluppano intorno al tema del progresso[^2], che si trova nella prefazione dei Malavoglia. La società umana è caratterizzata dalla *lotta per la vita*, un *darwinismo sociale* che porta inevitabilmente al successo del più forte. Però, Verga ci ricorda che <u>i vincitori di oggi saranno i vinti di domani</u>. 
Il pensiero e la poetica si rapportano con le **tecniche narrative** utilizzate da Verga, che si concretizzano nell'*impersonalità e nell'oggettività*, che vengono ottenute attraverso l'uso di strumenti linguistici quali l'**eclissi dell'autore**[^3], la **regressione**[^4], il **linguaggio popolare**[^5] e l'uso del **discorso indiretto libero**[^6]. 
Si faccia attenzione a non considerare *Nedda* come opera verista: quest'ultima è infatti un *bozzetto siciliano*, in quanto <u>non sono presenti né la regressione né il discorso indiretto libero</u>. Il primo prodotto veramente verista è *Rosso Malpelo* che, con *La Lupa*, fa parte della raccolta di novelle *Vita dei Campi*. Diverso è il discorso invece sui romanzi, che fanno parte del *Ciclo dei Vinti*. I romanzi da noi visti, *I Malavoglia* e *Mastro Don Gesualdo*, rappresentano due gradini della scala sociale che Verga vuole rappresentare nella sua interezza. 

# Il Decadentismo
Il decadentismo si sviluppa in Francia e da lì in tutta Europa tra gli ultimi anni dell'800 e il primo decennio del '900. 
Per comprendere le produzioni letterarie del decadentismo si devono riprendere le *nuove forme di conoscenza*, in quanto **la realtà sta al di là di quella fenomenica[^7]**. Da questi due assunti nascono degli *stati abnormi della coscienza*[^8]. 
In Italia, il discorso decadente si aggira intorno a D'Annunzio e Pascoli, completamente diversi l'uno dall'altro. 







[^1]: L'uomo aspira ad un piacere infinito, ma non riuscendo ad arrivarci rimane *illuso*. Consapevolezza che gli antichi vivevano meglio, in quanto vivendo a più stretto contatto con la natura potevano illudersi meglio. 

[^2]: Gli uomini tendono a migliorare le loro condizioni di vita, a progredire. Progresso che però è travolgente, una *fiumana*. 

[^3]: L'autore non deve dare pareri, i personaggi si rappresentano da sé. Iniziale spaesamento del lettore, quasi come un inizio in *medias res*

[^4]: L'autore si abbassa al punto di vista dei personaggi rappresentati. In *Rosso Malpelo*, il lessico utilizzato è quello della comunità del paese che pensa che Rosso Malpelo si chiami così in quanto è cattivo. 

[^5]: Uso frequente di modi di dire, proverbi, e immagini popolari. 

[^6]: Vengono inseriti i pensieri dei personaggi direttamente senza virgolette, due punti, o verbi e congiunzioni introduttori. 

[^7]: Quello che si vede.

[^8]: Il sogno, la malattia, l'allucinazione.
