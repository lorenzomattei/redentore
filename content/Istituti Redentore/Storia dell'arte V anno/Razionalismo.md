Il movimento moderno, anche detto Razionalismo, si colloca a cavallo tra le due guerre mondiali. Questa corrente architettonica, che si declina in maniera particolare a seconda di tempi e luoghi, cerca di far aderire in maniera perfetta la forma degli edifici con la loro funzione. I due elementi devono essere perfettamente aderenti e nessuno dei due deve prevalicare l'altro. Nel caso del razionalismo, in un edificio deve essere presente solo ciò che è funzionale: tutto il superficiale deve essere eliminato. Nella sua essenza si oppone dunque *in toto* all'[[Art Nouveau]] e al più antecedente barocco. 
Questa premessa si traduce dunque in una più attenta esecuzione delle tecniche, che si semplificano: gli edifici richiedono costi e tempi inferiori. Si prediligono materiali prefabbricati come il calcestruzzo armato, in quanto viene pre-realizzato seguendo una stardandizzazione che consente di costruire edifici in cui la parte strutturale è data dallo scheletro di elementi verticali e orizzontali. Una volta realizzato lo scheletro, si ottiene una grande libertà realizzativa. 

### L'ideologia razionalista

Si potrebbe dunque dire che l'ideologia razionalista è fortemente socialista: si cerca di abbattere le differenze tra gli edifici e di rendere l'architettura più <u>democratica</u>, di fatti la scuola razionalista Tedesca viene chiusa dal regime nazista. In Italia, però, il razionalismo viene utilizzato da Mussolini in maniera massiccia per dare un nuovo volto alle città. Il carattere rigido e di forte disciplina imposto dal razionalismo è coerente con l'ideologia fascista. 

### Le origini del movimento

La patria di nascita di questi movimenti è la Germania. A Monaco di Baviera, nel 1907 viene formata la Federazione Tedesca del Lavoro, un'associazione che prova a conciliare estetica, qualità materiale e la produzione industriale. In questa federazione, dialogano insieme artisti, artigiani ma anche imprenditori che vogliono produrre oggetti qualitativamente significativi. All'interno della federazione si formeranno alcuni degli artisti maggiori del razionalismo, tra cui **Peter Behrens** e **Walter Gropius**, che sarà il fondatore della più importante scuola di mestieri tedesca: la *Bauhaus*. 

## Il Bauhaus

| *La sede di Dessau*                  |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| ------------------------------------ | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| ![[Bauhaus.png.foto.rbig.jpg\|3000]] | Istituto superiore pubblico, il corso di studi dura 5 anni e comprende varie discipline artistiche che si contaminano a vicenda. Annesso alla scuola è presente una sorta di ostello dove insegnanti e studenti convivono sul modello delle accademie filosofiche dell'antica Grecia. <br>Dopo vari cambi di sede dovuti all'ideologia nazista che si opponeva fortemente alla scuola, viene progettato da zero un edificio adibito alla scuola e che diviene quindi l'incarnazione stessa dell'ideologia razionalista e dell'istutuzione scolastica stessa. L'edificio si compone di una serie di elementi che vengono articolati tra di loro per formare delle L rovesciate. Il primo edificio ospita le le lezioni teoriche mentre il secondo i laboratori. Tra le aule e i laboratori vi è un terzo blocco sopraelevato che ospita gli uffici amministrativi. Un altro edificio ospita invece l'ostello. Sono presenti anche sale con la mensa, piccoli cinema, e altri luoghi adibiti al divertimento, al tempo libero e all'alloggio. Questi edifici saranno dunque tutti diversi tra loro, in quanto rivestono una funzione diversa. Alcune strutture presenti sono realizzabili solo grazie allo scheletro in calcestruzzo armato, tra cui: l'angolo in vetro, la finestra a nastro. |

#### **I cinque punti dell’architettura**

Oltre a essere un operoso progettista, Le Corbusier è anche uno dei primi teorici dell’architettura contemporanea **Ant. 274** . A lui si deve l’organizzazione del primo CIAM.

Già nel 1923, aveva pubblicato _Verso un’architettura_, un fondamentale saggio-manifesto nel quale enunciava quelli che, secondo lui, avrebbero dovuto essere i **cinque punti** per una nuova architettura del XX secolo, resi possibili dall’introduzione del cemento armato **→ 36.43** .

**1.** I **_pilotis_**, termine francese che può tradursi come «palafitte», sono degli esili ma robustissimi pilastrini in calcestruzzo armato **→** . La loro funzione è quella di isolare la residenza sollevandola dal terreno.

Il cemento armato rende possibili i _pilotis_. La casa è nell’aria, lontano dal terreno; il giardino passa sotto casa, il giardino è anche sopra la casa, sul tetto.

**2.** Il **tetto-giardino →** è una conseguenza dell’evoluzione delle tecniche costruttive, per cui non si rendono più necessarie le falde pendenti per far defluire le acque piovane. Poiché il tetto deve comunque essere impermeabile, però, Le Corbusier teorizza

una misura particolare di protezione: sabbia ricoperta di lastre spesse di cemento, a giunti sfalsati. Questi giunti sono **seminati di erba**. Sabbia e radici non lasciano filtrare l’acqua che lentamente. I giardini-terrazze diventano opulenti: fiori, arbusti e alberi, prato.

**3.** La **pianta libera →** , resa possibile dall’uso dei solai in calcestruzzo armato, retti da pochi ed esili _pilotis_, lascia al progettista la possibilità di organizzare gli spazi di ogni piano senza ricalcare necessariamente quelli dei piani sottostanti, com’era necessario fare negli edifici in muratura tradizionale **→ 36.44** .

Grande economia di volume costruito, impiego rigoroso di ogni centimetro. Grande risparmio di denaro. Razionalità agevole della nuova pianta!

**4.** La **finestra a nastro →** rivoluziona l’aspetto delle moderne facciate. Il suo sviluppo orizzontale è reso possibile dall’uso dei solai in calcestruzzo armato e dal conseguente alleggerimento delle pareti che, non essendo più portanti, non svolgono alcuna funzione statica. La finestra a nastro consente altresì una maggior penetrazione della luce e una più idonea corrispondenza tra funzione interna e forma esterna. In questo modo:

le finestre possono correre da un bordo all’altro della facciata.

**5.** La **facciata libera →** , infine, discende ancora una volta dalla struttura dei solai e dei pilastri in calcestruzzo armato. Questi ultimi sono arretrati rispetto alle facciate che, perciò, possono assumere sempre nuove configurazioni in relazione alle funzioni degli spazi interni. Gli angoli dell’edificio, in particolare, non dovendo più essere compattamente murati, come negli edifici tradizionali, possono essere sostituiti anche da balconi rientranti o da ampie superfici vetrate. La casa diventa, in questo modo, una «**_machine à habiter_**» (macchina per abitare) e compito dell’architetto, grazie alla conoscenza e all’impiego di materiali e tecnologie sempre più avanzati, è quello di rendere il funzionamento di tale macchina perfetto e funzionale.
#### **Villa Savoye**

Nella Villa Savoye, costruita a Poissy, cittadina francese non lontana da Parigi, tra il 1929 e il 1931, Le Corbusier dimostra di avere già messo perfettamente a punto l’innovativo linguaggio 
progettuale dei cinque punti.

La costruzione, di due soli piani fuori terra, ha una pianta quadrata e si regge su degli esilissimi _pilotis_ a sezione circolare. Partendo dal basso, al piano terreno **c** si ha un portico coperto a forma di U al quale si può accedere direttamente in automobile. Il portico, in diretto contatto con il giardino circostante, gira intorno a un blocco chiuso che contiene, oltre al garage, la lavanderia, l’appartamento per gli ospiti e gli alloggi per il personale di servizio. I vari piani dell’edificio sono collegati mediante una serie di rampe inclinate e una scala a chiocciola di servizio dalle linee purissime **→ 36.47** . Poiché la struttura è in calcestruzzo armato e sono solo i _pilotis_ a reggere i solai, le pareti possono essere disposte in piena libertà, secondo le esigenze di progettazione e di organizzazione dello spazio pensate dall’architetto. Al primo piano è posta l’abitazione vera e propria **→ 36.46, b** : dal grande soggiorno rettangolare, con ampie finestrature orizzontali a nastro **→ 36.48** , si accede a una singolare terrazza a «L», invisibile dall’esterno in quanto chiusa su entrambi i lati esterni dalle bianche pareti delle facciate **→ 36.49** . Sulla copertura piana del tetto-giardino **→ 36.46, a** , infine, sono ricavati il _solarium_, lo stenditoio e il giardino pensile, protetti dagli sguardi indiscreti da un muro sagomato con morbide forme, generate in pianta dal rigoroso raccordo di cerchi ed ellissi.

Nel complesso la costruzione appare come un **assemblaggio di volumi geometrici puri**, assolutamente estraneo all’ambiente circostante, dal quale emerge con voluta e singolare chiarezza. La logica progettuale di Le Corbusier, del resto, sta proprio in questo suo creare gli ambienti dall’interno, plasmandoli sulle esigenze di chi dovrà in seguito fruirne, senza interessarsi più di tanto ai rapporti con l’esterno. Ciò non significa, comunque, indifferenza a tali rapporti. L’architetto, infatti, ha la precisa consapevolezza che, se un’architettura obbedisce con rigore razionale a tutte le necessità funzionali a essa connesse, non può essere in contrasto con l’ambiente e il paesaggio circostanti.

