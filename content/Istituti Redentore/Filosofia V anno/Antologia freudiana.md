---
tags:
  - identità_e_coscienza
---
# Psicopatologia della vita quotidiana, 1901

*"A un'altra paziente mi accade di dover esprimere, in una certa fase dell'analisi, il sospetto che essa all'epoca di cui stiamo appunto trattando si sarebbe vergognata della propria famiglia e avrebbe fatto a suo padre un rimprovero che non ci è ancora noto. Ella non ricorda nulla del genere e dichiara inoltre di ritenere la cosa come inverosimile. Continua però la conversazione con osservazioni sulla sua famiglia: "Bisogna ammettere che si tratta di persone non comuni, di grande Geiz (avarizia)… volevo dire Geist (spirito)." E questo era proprio il rimprovero che aveva rimosso dalla sua memoria. che nel lapsus si affermi proprio quell'idea che si vorrebbe escludere, è fatto molto comune […]"*

Questo studio di caso, che rientra nell'insieme delle associazioni libere mostra i famosi *lapsus freudiani verbali*(linguae), per i quali si dice una cosa insita nel nostro inconscio inavvertitamente. 

Il seguente studio di caso, che rientra nell'insieme delle associazioni libere mostra i famosi *lapsus freudiani di scrittura*(calami), per i quali si scrive una cosa insita nel nostro inconscio inavvertitamente. 

_"Un americano dimorante in Europa, che ha lasciato la moglie dopo un grave litigio, ritiene di potersi riconciliare con lei e la invita a raggiungerlo per un dato giorno attraversando l'oceano: "Sarebbe bello — le scrive — se tu potessi viaggiare sul Mauretania come ho fatto io." Tuttavia egli non trova il coraggio di spedire la pagina nella quale figura questa frase e preferisce riscriverla, giacché non vuole che ella s'avveda che ha dovuto correggere il nome della nave: prima aveva scritto Lusitania. Questo lapsus di scrittura non abbisogna di commento, essendo interpretabile senz'altro. Ma il favore del caso permette di aggiungere dei particolari: prima della guerra la moglie era venuta in Europa per la prima volta, dopo la morte della sua sola sorella. Se non error, il Mauretania è il transatlantico gemello superstite del Lusitania, il quale fu affondato durante la guerra."_

Oltre al lapsus, altro elemento è la _dimenticanza freudiana_, che si configura laddove ci si dimentica di un qualcosa che per nessun motivo si dovrebbe o potrebbe dimenticare.

_"Quando analizzo i casi osservati su me stesso di dimenticanza di nomi, trovo quasi regolarmente che il nome sottratto è in relazione a un argomento che interessa da vicino la mia persona ed è atto a provocare in me affetti intensi e spesso penosi. Seguendo l'uso comodo e raccomandabile della Scuola di Zurigo […], posso esprimere la stessa cosa anche dicendo che il nome sottratto ha sfiorato in me un "complesso personale". Il rapporto tra il nome e la mia persona è inaspettato, dovuto perlopiù a un'associazione superficiale (doppia accezione di parola, omofonia), e caratterizzabile in generale come relazione secondaria"_

Gli atti mancati avvengono invece quando non intenzionalmente non si fa una cosa che si vorrebbe e dovrebbe fare.

_"Vi sono alcuni casi in cui l'atto mancato si ripete tenacemente, cambiando allo stesso tempo i mezzi di cui si serve: Jones, per motivi a lui ignoti, aveva lasciato sulla scrivania una lettera per parecchi giorni senza imbucarla. Infine si decise, ma se la vide ritornare indietro dal "Dead Letter Office" perché aveva dimenticato di scrivere l'indirizzo. Dopo aver messo l'indirizzo, la portò di nuovo alla posta, ma questa volta senza francobollo. Allora non potè più sfuggirgli la propria riluttanza a spedire la lettera"._

# L'interpretazione dei sogni, 1899

Per Freud <u>il sogno è la via maestra per l'inconscio</u>, bisogna distinguere però il _sogno manifesto_, quello che all'indomani si ricorda, e il _sogno latente_, che è il vero contenuto inconscio che è però camuffato e nascosto da simboli e immagini(censura). Il compito dell'analista è dunque quello di smascherare cosa si cela dietro al sogno manifesto ma soprattutto _perché_ l'inconscio cela qui determinati _item_. 
